---
layout: page
title: Siāu-kài 紹介
sidebar_link: true
---

## 《台文通訊》是近代台文運動siōng重要ê 1份台文刊物。

* 《台文通訊》是1991年7--月鄭良光先生tī美國Los Angeles創辦ê全台文刊物。
* 是Taiwanese Writing Forum（台文習作會）、Hawaii大學東亞語文系台語研究計畫（鄭良偉教授）共同來贊助發行。
* 創辦ê宗旨是beh推sak台語白話字、台語書寫、kap台灣語言ê民族主體意識。
* 台文是用羅漢合用為主，是鄭良偉教授開始實踐ê書寫方式，延續1975年李豐明所創辦ê《台語通訊》，mā起造近代羅漢台文書寫ê主流書寫風格。
* 刊物發行mā對白話字讀寫ê學習kap傳播有真久長ê影響，延續tī島來hông斷根ê白話字歷史，mā是白話字完全世俗化、延續性命力ê鐵干證。
* 這mā是海外台文運動siōng關鍵、siōng有代表性ê刊物，kap台灣ê民主運動kāng款，台文運動ùi海外sak倒轉來台灣島內。
* 尾手ùi 2012年2--月開始，kap《台文BONG報》合刊，號做《台文通訊BONG報》，是現此時全世界ê iáu有發行ê台文刊物歷史上kài久長--ê。

![年表](/image/nipio.png?raw=true)

圖片來源：[台語文學發展年表](http://tgbhsuliau.nmtl.gov.tw/opencms/library/timeline/?sort=asc&sy=1990&ey=1991&keyword=%E5%8F%B0%E6%96%87%E9%80%9A%E8%A8%8A)
